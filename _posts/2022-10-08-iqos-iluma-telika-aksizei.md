---
title: ΙQOS ILUMA - Τελικά αξίζει;
image: iluma-stick.png
tags: IQOS Γνώμες
---

![IQOS ILUMA with TEREA stick](/assets/images/iluma-stick.png)

Τον περασμένο Ιούλιο έφτασε στη χώρα μας η νέα γενιά των IQOS συσκευών, η **IQOS ILUMA**.

Η νέα τεχνολογία στην οποία βασίζεται η συσκευή δεν χρησιμοποιεί τη γνωστή μας λεπίδα, η οποία μέχρι τώρα ερχόταν σε επαφή με τον καπνό της ράβδου και τη θέρμαινε.\
Τώρα η "λεπίδα" βρίσκεται μέσα σε κάθε ράβδο, με τη μορφή ενός μικρού μεταλλικού ελάσματος.

<!--more-->

Εδώ σημειώνουμε, σε περίπτωση που δεν το γνωρίζετε, πως οι νέες συσκευές IQOS ILUMA χρησιμοποιούν αποκλειστικά τις νέες ράβδους καπνού **TEREA**, πράγμα που σημαίνει πως **δεν** είναι συμβατές με τα HEETS.\
Επιπλέον, οι νέες ράβδοι καπνού TEREA, οι οποίες και περιέχουν το μεταλλικό στοιχείο, δεν είναι συμβατές με καμία άλλη συσκευή θερμαινόμενου καπνού εκτός από τις νέες IQOS ILUMA.

**Και πως λειτουργεί αυτό;**

Η ράβδος θερμαίνεται εξωτερικά από τη συσκευή, περίπου όπως συμβαίνει και με τις Glo συσκευές.\
Εδώ υπάρχει όμως μία διαφορά. Η θερμότητα επάγεται, μεταφέρεται δηλαδή στο μεταλλικό έλασμα που υπάρχει στον πυρήνα της ράβδου.

Έτσι, προσφέρεται μία εμπειρία όπου ο καπνός θερμαίνεται ομοιόμορφα από μέσα προς τα έξω και παράλληλα δεν χρειάζεται ποτέ καθάρισμα!

Έξυπνο, ε;
Ή μήπως όχι τόσο;

Η τεχνολογία είναι σίγουρα πρωτοποριακή και το γεγονός πως η συσκευή δεν χρειάζεται ποτέ καθάρισμα σίγουρα θα διευκολύνει τη ζωή όσων καταναλώνουν αρκετές ράβδους καπνού ημερησίως.

Ωστόσο, αναγκάζει να πετάμε μέταλλο κάθε φορά που ολοκληρώνουμε μία ράβδο καπνού.\
Αυτό είναι κάτι που σίγουρα θα πρέπει να προβληματίσει οποιοδήποτε περιβαλλοντικά συνειδητοποιημένο άτομο, λαμβάνοντας υπόψη την εποχή στην οποία ζούμε και την προσπάθεια που καταβάλλεται από διάφορους φορείς και κράτη για την μείωση του αποτυπώματός μας στο περιβάλλον.



Το IQOS ILUMA, λοιπόν, σίγουρα δεν συμβάλλει προς αυτή την κατεύθυνση, αλλά προς την αντίθετη.

<div class="card centered">
  <div class="card__image">
    <img class="image" src="/assets/images/terea-metal-blades.jpg"/>
    <div class="overlay overlay--top">
      <p>Μεταλλικά στοιχεία από ράβδους καπνού TEREA.</p>
    </div>
  </div>
</div>

Το αν λοιπόν το IQOS ILUMA αξίζει θα το κρίνετε εσείς, αλλά πιστεύω πως το περιβάλλον έχει συγκεκριμένη άποψη.

Η απόλαυση του καπνού είναι υποκειμενική και τα σχόλια των χρηστών ποικίλουν.
Άλλοι θεωρούν πως είναι ό,τι καλύτερο έχουν δοκιμάσει, ενώ άλλοι δεν εντυπωσιάστηκαν τόσο και προτιμούν την παλιά τεχνολογία του IQOS.

Εδώ λοιπόν θα παραθέσουμε τη γνώμη μας μετά από εκτενή δοκιμή όλων σχεδόν των χαρμανιών.
Οι παρατηρήσεις μας είναι οι εξής:
* Η γεύση είναι πιο καθαρή, αλλά όχι τόσο έντονη.
* Δεν χρειάζεται καθάρισμα, χρήσιμο αν κάποιος καταναλώνει αρκετές ράβδους ημερησίως.
* Η παραγωγή αερολύματος είναι μικρότερη.
* Το χτύπημα στο λαιμό είναι ασθενέστερο.
* Προς το τέλος οι τζούρες είναι απογοητευτικές.

**Άρα λοιπόν; Τι να κάνω;**

Δεν χάνετε κάτι με το να δοκιμάσετε την IQOS ILUMA σε ένα κατάστημα και να διαμορφώσετε τη δική σας άποψη.\
Αν είστε ήδη ικανοποιημένοι με το IQOS σας, θεωρούμε πως δεν υπάρχει λόγος να το αλλάξετε.

